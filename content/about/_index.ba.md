---
title: "O meni"
date: 2023-08-01T21:10:52+02:00
draft: false
---

Rođen sam 2003. godine u Tuzli, a živim u Srebreniku. Pohađao sam Prvu osnovnu školu Srebrenik, a zatim opštu
gimnaziju u Mješovitoj srednjoj školi Srebrenik, koju sam 2022. godine završio kao učenik generacije. 
Iste godine sam upisao studij matematike na Prirodno-matematičkom fakultetu Univerziteta u Tuzli gdje sam
trenutno student druge godine.

U osnovnoj školi sam stekao ljubav prema programiranju i od tada pa do danas neprestano učim i razvijam svoje
programerske vještine. Najviše iskustva imam sa Java platformom (Java/Kotlin/Clojure) i tehnologijama zasnovanim
na njoj, no razvijam programe i u jezicima C, Python, JavaScript/TypeScript i LISP (posebno Scheme).

Aktivno govorim engleski i njemački jezik, a također imam poznavanje (koje se najviše odražava u čitanju i razumijevanju)
latinskog jezika.

Izvan svog užeg akademskog interesovanja, volim/izučavam debatovanje, filozofiju, islam, lingvistiku i književnost, kao i
kafe i čajeve.
