<!DOCTYPE html>
<html lang="ba">
<head>
	<title>Sošl Njetvork | Mahir Salihbasic</title>
	<link rel="canonical" href="https://mahirs.xyz">
	<link rel='alternate' type='application/rss+xml' title="Mahir Salihbasic RSS" href='/index.xml'>
	<link rel='stylesheet' type='text/css' href='/style.css'>
	<link rel="icon" href="/favicon.ico">
	<meta name="description" content="Društvene mreže su vjerovatno najveći problem današnjeg interneta, a imaju prilično jaku konkurenciju, samo da se zna.
Razmislite na momenat: koliko vremena provodite &ldquo;sa ljudima&rdquo; na društvenim mrežama u odnosu na dnevne razgovore lice u lice? Koliko vremena dnevno provodite buljeći u telefon?
Ako su vam odgovori &ldquo;ne mnogo&rdquo;, odlično za vas, no statistički puno je vjerovatnije da ste u onoj drugoj kategoriji, kategoriji ovisnika o društvenim mrežama. Ne koristim pojam ovisnost olako, to je ozbiljno stanje kojem se mora pristupiti pažljivo.">
	<meta name="keywords" content="život, tehnologija">
	<meta name="viewport" content="width=device-width, initial-scale=1">
	<meta name="robots" content="index, follow">
	<meta charset="utf-8">
</head>
<body>
<main>
<header><h1 id="tag_Sošl njetvork">Sošl njetvork</h1></header>
<article>



	<i>Stranica je dostupna i na: [
		
	<a href="https://mahirs.xyz/articles/quit-social-media/">engleskom</a>

	

	]

	</i>
<p>Društvene mreže su vjerovatno najveći problem današnjeg interneta, a imaju prilično jaku konkurenciju, samo da se zna.</p>
<p>Razmislite na momenat: koliko vremena provodite &ldquo;sa ljudima&rdquo; na društvenim mrežama u odnosu na dnevne razgovore lice u lice?
Koliko vremena dnevno provodite buljeći u telefon?</p>
<p>Ako su vam odgovori &ldquo;ne mnogo&rdquo;, odlično za vas, no statistički puno je vjerovatnije da ste u onoj drugoj kategoriji, kategoriji
ovisnika o društvenim mrežama. Ne koristim pojam ovisnost olako, to je ozbiljno stanje kojem se mora pristupiti pažljivo.</p>
<p>Ipak, društvene mreže su dizajnirane da stvore psihološku ovisnost.</p>
<h1 id="algoritamska-ovisnost">Algoritamska ovisnost</h1>
<p>Upotreba psiholoških tehnika kako bi se ljude navelo da koriste određene proizvode mnogo je starija od moderne psihologije.
Ljudi su koristili reklame i druge oblike propagande stoljećima, a vremenom su dobro proučili razne njihove oblike i metodologije
prije nego što je psihologija mogla doseći do razloga zbog kojih su tako učinkovite.</p>
<p>Glavna razlika između prodavača magle iz davnina i današnjih društvenih medija je u moći. Putujući trgovac koji je namjeravao ubijediti
ljude da kupe njegov proizvod nije imao mnogo vremena da upozna svoju publiku - tek je došao u selo, kako bi uopšte mogao znati psihološke
profile seljaka? Društvene mreže međutim prikupljaju apsurdno mnogo podatake svake sekunde. Facebook i Instagram znaju tačno koliko vremena ste
proveli gledajući smiješnu objavu, koliko puta ste posjetili nečiji profil, kakva vrsta muškaraca ili žena vas privlači, šta vas muči ovih dana,
ko su vam prijatelji&hellip; Strašno je i pomisliti, no vjerovatno nas poznaju bolje od nas samih.</p>
<p>Izuzetno složeni algoritmi mašinskog učenja zatim neprestano obrađuju ove podatke kako bi izgradili vaš najprecizniji psihološki profil
i zatim vas (htjeli to ili ne) usisali u model ovisnosti koji izgleda otprilike ovako:</p>
<ul>
<li>Profil: Zna vaše trenutno raspoloženje i interese.</li>
<li>Okidač: Na osnovu vašeg profila, šalje vam odgovarajući okidač, nešto poput objave, priče ili nasumične notifikacije.</li>
<li>Djelo: Ovaj okidač vas zatim potiče na djelo, što će reći da sada koristite aplikaciju društvene mreže.</li>
<li>Nagrada: Vaše djelovanje konačno vam daje &ldquo;nagradu&rdquo;, jer ste se možda nasmijali na neku objavu ili napalili na sliku razgolišene žene, ili ste
možda samo imali fin &ldquo;razgovor&rdquo; sa poznanikom.</li>
</ul>
<p>Očigledno je da svi ovi koraci međusobno podržavaju jedni druge kao neka povratna sprega. Vaša upotreba društvenih mreža daje algoritmima sve više podataka
na osnovu kojih vam može davati bolje okidače i zanimljiviji sadržaj, zbog čega ćete više koristiti aplikaciju, a što će davati algoritmu još više podataka&hellip;</p>
<h1 id="surova-stvarnost">Surova stvarnost</h1>
<p>Za razliku od drugih izvora ovisnosti, društvene mreže same po sebi i ne čine se tako lošim. Dozvoljavaju nam da aktivno učestvujem u svijetu oko nas,
da upoznajemo druge ljude, pronalazimo one sa zajedničkim interesovanjima; čak možemo prepustiti algoritmu da nam pronađe idealnog partnera, zaista
živimo u vrlom novom svijetu, prelijepo!</p>
<p>Pa ipak, nasuprot svim ovim naizgled prednostima, postoji interesantna korelacija između uvođenja Facebooka u nove države i porasta psiholoških problema
među mladima. Loše utiču na našu pažnju, s obzirom da veliki broj brzog i promjenjivog sadržaja dugoročno negativno utiče na naš mozak (TikTokov model je
ovdje poseban krivac). Zaključavaju nas u eho-prostorije ljudi s kojima se slažemo, a isključuju od ostatka svijeta, što vremenom dobija snažan odraz
u našem karakteru i ponašanju prema drugim ljudima koji su zaista tu fizički pored nas, no imaju nesreću da se ne slažu s nama.</p>
<h2 id="islamska-perspektiva">Islamska perspektiva</h2>
<p>Muslimanu je sve ovo još očiglednije i jasnije. Musliman je odgovoran za svoje vrijeme, što naravno ne znači da se ne smije odmarati kako od vjerskih
tako i od svjetovnih dužnosti, no itekako znači da je odgovoran čak i za ono vrijeme koje provede u odmoru. Umjesto što opuštamo naš mozak sa snom, sanjarenjem,
šetanjem ili nekim umirujućim ali produktivnim aktivnostima, poput čitanja korisnih knjiga ili druženja sa dobrim ljudima, društvene mreže nam pružaju
pasivnost i pretjeranu stimulaciju mozga, upravo suprotno od željenog učinka.</p>
<p>Društvene mreže su pune grješnog sadržaja kojeg je teško izbjeći čak i kada to aktivno pokušavama; a istovremeno navode ljude na pretjeranu otvorenost
privatnih sfera svog života, što vodi do zavisti, ogovaranja i propadanja međuljudskih odnosa.</p>
<p>Još jedan vrlo opasan učinak društvenih mreža predstavlja olakšano i ubrzano širenje neprovjerenih ili jednostavno lažnih informacija putem raznih
&ldquo;online šejhova&rdquo; koji siju razdor u našem ummetu. Umjesto da stiču pravo islamsko znanje i uče od pouzdanih, istinski školovanih učenjaka, ljudi
konzumiraju sve vrste upitnog sadržaja. Ovo se naravno dobro veže uz algoritamsku prirodu širenja informacija na društvenim mrežama i njenim psihološkim
posljedicama.</p>
<p>Stoga je jasno da se praktično sve potencijalne koristi društvenih mreža mogu naći na drugim mjestima, dok su ružne posljedice neizostavna prijetnja na ovim
platformama, što će reći da bi ih trebalo izbjegavati.</p>
<h1 id="jednostavno-rješenja">Jednostavno rješenja</h1>
<p>Hvala Bogu postoji prilično jednostavno rješenje za cijeli ovaj problem. Vrlo je lako i sastoji se od samo jednog koraka: izbrišite društvene mreže.</p>
<p>To je sve, samo ih prestanite koristiti. Dobro, možda to nije tako jednostavno, pa ću zato ovdje ponuditi nekoliko međukoraka.</p>
<p>Prije svega, morate prepoznati problem da bista ga riješili. Ako čitajući ovaj članak još niste shvatili njegovu poentu, onda mi je vrlo žao što sam vam
protraćio vrijeme, slobodno se vratite svojim &ldquo;Like&rdquo; dugmićima.</p>
<p>Zatim ne smijete zaboraviti osnovne principe ovisnosti koje sam ranije spomenuo. Možda ste već primijetili da sve što je potrebno kako biste prekinuli ciklus
ovisnosti je prestati uključivati se u nj, a nakon čega će se vrlo brzo raspasti - u roku od nekoliko mjeseci najviše:</p>
<ul>
<li>Profil: Ako ne koristite društvene mreže, algoritam više neće znati vaše raspoloženje i interesovanje.</li>
<li>Okidač: Zato će okidači biti manje učinkoviti.</li>
<li>Djelovanje: Pošto su okidači slabiji, imat ćete manje razloga da koristiti platforme.</li>
<li>Nagrada: Bez upotrebe, nema ni nagrade, pa će to omogućiti živcima da se oporave.</li>
</ul>
<p>Samo brisanje aplikacija sa telefona i njihovo blokiranje u pretraživaču često neće biti dovoljno. Ovo je zato što u svemu tome postoji još jedan činioc: ulog.
Uložili ste mnogo vremena i truda u vaše društvene mreže: prijatelji, pratioci, lajkovi, vijesti i sve ostalo se nalazi na vašim korisničkim profilima. Sve dok
vaš mozak zna da ih ponovo može dobiti samo jednom reinstalacijom aplikacije i prijavom na profil, to će i uraditi.</p>
<p>Da biste riješili ovaj problam, morate se potpuno posvetiti tako što ćete potpuno izbrisati profile. Nekoć davno, to nije bilo teško. Izbrisati Instagram profil
bilo je isto što i pritisnuti nekoliko dugmića i unijeti svoju lozinku. Danas da bi ste izbrisali Instagram profil (i profile na društvenim mrežama uopšte) morate
čekati najmanje 30 dana, &ldquo;u slučaju da se predomislite&rdquo;. Ah ti podlaci! Međutim, postoji jednostavno rješenje i za ovo:</p>
<ul>
<li>Uklonite svoj broj telefona (koji niste ni trebali pružiti) sa platforme kako biste isključili mogućnost SMS obnove profila.</li>
<li>Napravite jednokratnu e-mail adresu čiju lozinku nećete znati (pogledajte naredni korak) i učinite je primarnom adresom svojih profila.</li>
<li>Koristite upravitelja lozinki (password manager) da generišete nasumičnu lozinku koju možete kopirati i zalijepiti (ali ne i zapamtiti), a zatim
zamijenite lozinke svojih profila sa ovom generisanom.</li>
<li>Sada konačno možete uključiti trajnu deaktivaciju svog profila. Obično ćete imati 30 dana da je prekinete, no pošto ne znate novu lozinku, a nemate ni
pristup novom e-mail računu, praktično ste već sad trajno isključeni sa svog profila.</li>
</ul>
<p>Onog momenta kada vam profili nestanu, svi ulozi će nestati s njima. Nećete više osjećati kao da nešto propuštate, a vaš mozak više ni neće željeti da se vrati, jer će
znati da bi povratak iziskivao previše vremena i truda da bi bio isplativ.</p>
<p>Na kraju, da biste bili dugoročno sretniji i zadovoljniji, sigurni od povratka, morat ćete pronaći nešto drugo s čim biste ispunili sada slobodno vrijeme.
Počnite čitati duge i korisne knjige, pisati, učiti nove stvari, baviti se hobijim, <em>zapravo</em> upoznavati nove ljude i činiti dobro sebi i drugima oko sebe.
Daleko ćete dogurati, obećavam.</p>


<div style="clear:both" class=taglist><a id="tag_život" href="https://mahirs.xyz/ba/tags/%C5%BEivot">Život</a> &middot; <a id="tag_tehnologija" href="https://mahirs.xyz/ba/tags/tehnologija">Tehnologija</a></div>
</article>
</main>

<footer><a href="https://mahirs.xyz/ba">https://mahirs.xyz/ba</a><br><br><a href="/index.xml"><img src="/rss.svg" style="max-height:1.5em" alt="RSS Feed" title="Subscribe via RSS for updates."></a>
</footer>

</body>
</html>
